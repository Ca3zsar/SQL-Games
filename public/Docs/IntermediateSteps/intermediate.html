<!DOCTYPE html>
<html lang="en">

<head>
  <title>Intermediate Steps</title>
  <meta charset="UTF-8" />
  <link rel="stylesheet" href="style.css" />
  
</head>

<body>
<h1>
    Pașii intermediari necesari dezvoltării aplicației SQL-Games
</h1>
<ul>
    <li>Prima etapă a dezvoltării proiectului a constat în documentarea necesară dobândirii cunoștințelor potrivite pentru a crea o interfață 
        simplistă și totodată atractivă. În acest sens am învățat HTML5 și CSS3 ( pentru așezarea corectă a elementelor în pagină, pentru schimbarea font-urilor și culorilor
        obiectelor).
    </li>
    <li>
        Următorul pas a presupus începerea creării unei pagini principale pe care o va vedea utilizatorul în momentul accesării site-ului web. Am 
        încercat inițial diferite modele de pagină principală și am îmbinat din fiecare idee ce ni s-a părut mai bun.
    </li>
    <li>
        Am hotărât crearea unei bare de navigare și a unei zone de subsol și reutilizarea lor în toate celelalte pagini ale aplicației pentru a păstra o interfață
        comună. Acestea au fost gandite pentru a fi folosite pe orice fel de dispozitiv, fiind responsive si adaptandu-se, astfel încât pe o rezolutie 
        mai mica a ecranului, anumite elemente ale barei de navigare am decis sa fie transformate intr-un meniu dropdown.
    </li>
    <li>
        Am revenit asupra anumitor elemente din pagina principală și le-am adăugat efecte noi (spre exemplu hover-ul de pe elementele din bara de navigare) și am 
        hotărât eliminarea altora (spre exemplu, inițial exista un editor de cod pe pagina principală pentru demo).
    </li>
    <li>
        După finalizarea paginii principale a început lucrul în paralel la mai multe pagini. Astfel, s-a început lucrul la pagina de setari, pagina de 
        autentificare / înregistrare, pagina de magazin și interfața specifică unui anumit exercitiu.
    </li>
    <li>
        Prima din paginile mai sus menționate care a fost finalizată o reprezintă pagina de autentificare / înregistrare, unde s-a hotarat o îmbinare a celor
        două, pentru a avea într-un singur loc ambele operații. S-a decis cum va arata animația și culorile ce vor fi utilizate. 
    </li>
    <li>
        Urmatoarea pagină finalizată a fost pagina specifică unui anumit exercițiu, pentru care a trebuit să alegem în ce mod va arăta editorul de cod,
        cum vom ilustra diferitele stadii ale unor exerciții ( cumpărate, încercate, rezolvate ) și am creat anumite script-uri care sa faciliteze
        redimensionarea editorului în funcție de conținutul scris și să arate numarul de linii scrise de utilizator.
    </li>
    <li>
        Într-un anumit moment al testării au fost constatate anumite probleme vizuale legate de redimensionarea paginii cauzată de așezarea barei de navigare,
        astfel încat am creat un script care să poată redimensiona dinamic conținutul paginii în funcție de dimensiunile altor elemente.
    </li>
    <li>
        După rezolvarea problemelor vizuale, am continuat lucrul la pagina de magazin, unde am hotărât cum organizăm lista de exerciții (și care sunt informațiile relevante
        pentru un exercițiu din listă) și bara de meniu a magazinului, care urma să aibă rolul de a filtra și căuta anumite exerciții.
    </li>
    <li>
        Următoarea etapă a fost reprezentată de lucrul la pagina de setări a contului, care a necesitat discuții referitoare la modul de prezentare al elementelor
        în cadrul paginii, cât și ce elemente urma să afișăm.
    </li>
    <li>
        În urma finalizării paginilor mai sus menționate am început testarea tuturor interfețelor create pentru a depista posibile probleme. După găsirea neregulilor,
        le-am rezolvat și am postat modificările pe platforma de management a codului.
    </li>
    <li>
        După scrierea de cod, am redactat documentul în formatul Scholarly HTML necesar primei etape de construire a proiectului.
    </li>
    <li>
        Partea a doua a lucrului la proiect a fost constituită din documentarea în privința creării backend-ului utilizând arhitectura MVC.
    </li>
    <li>
        Am creat structura generală a proiectului folosind informațiile dobândite în urma documentării asupra arhitecturii MVC.
    </li>
    <li>
        Primul pas concret a constat în transformarea fișierelor HTML din cadrul componentei de front-end în fișiere PHP, transformându-le în view-uri și creând
        layout-uri pentru a facilita scrierea și de a nu repeta anumite secvențe de cod. Astfel, în următorii pași va fi posibilă crearea de conținut dinamic.
    </li>
    <li>
        Al doilea pas concret a fost reprezentat de scrierea unui router care să poată gestiona în ce fel vor fi tratate cererile care ajung la aplicația noastră.
    </li>
    <li>
        Următoarea operație a constat în crearea unei baze de date care să stocheze toate informațiile privitoare la conținutul aplicației (tabela pentru: utilizatori, 
        bonusuri, exerciții, exerciții cumpărate, etc.)
    </li>
    <li>
        După stabilirea tabelelor și a structurii acestora, am început implementarea modelelor care reprezintă clase specializate în comunicarea cu baza de date și
        care sa ne ușureze operațiile cu date (salvarea unui utilizator sau exercițiu, modificarea datelor personale ale utilizatorului, etc.).
    </li>
    <li>
        Având structura de bază creată pe componentele cele mai importante, am putut începe lucrul la funcționalitățile de bază ale site-ului (login, register).
    </li>
    <li>
        Urmatorii pași au reprezentat crearea funcționalităților cerute, respectiv crearea, cumpărarea, editarea și rezolvarea de exerciții, precum și acordarea de bonusuri
        pentru îndeplinirea anumitor obiective. Pentru a implementa aceste funcționalități în primul rând ne-am documentat cu privire la crearea de servicii.
        Având noțiunile cunoscute, am început scrierea de servicii care să îndeplinească sarcinile necesare. Astfel, am creat un serviciu care permite crearea și editarea unui 
        exercițiu, un serviciu care permite rezolvarea unui exercițiu, testând corectitudinea răspunsului trimis de utilizator, și un serviciu care poate servi o listă de exerciții filtrate și sortate după anumite criterii date de utilizator sau un exercițiu specific.
    </li>
    <li>
        Pentru a ușura procesul de creare și editare a unui exercițiu am creat un view care să poată deservi utilizatorului o interfață grafică unde poate introduce sau modifica
        specificațiile unui anumit exercițiu.
    </li>
    <li>
        Următoarea modificare adusă aplicației a implicat schimbarea modului în care realizăm autentificarea și înregistrarea, optând în favoarea rescrierii ca
        servicii a operațiilor menționate, aerisind astfel aplicația și modularizând structura proiectului.
    </li>
    <li>
        A urmat o discuție asupra detaliilor privind sistemul de cumpărare a exercițiilor și a câștigului de eSQLids de către un utilizator în urma rezolvării unui
        exercițiu. Astfel, am hotărât că posibilul câștig al unui utilizator în urma rezolvării unui exercițiu este calculat după formula : (preț exercițiu*1.25) rotunjit la cel mai apropiat întreg.
        În cazul în care un utilizator este primul care rezolvă un exercițiu, acesta va primi un număr dublu de eSQLids.  
    </li>
    <li>
        Următoare discuție necesară dezvoltării proiectului a fost despre sistemul de acordare de steluțe exercițiilor și ce presupune pentru creatori primirea acestor
        steluțe. În consecință am căzut de comun acord că doar utilizatorii care au putut rezolva acel exercițiu pot acorda steluțe și că aceasta va presupune primirea de către
        creator a unui eSQLid.      
    </li>
    <li>
        Am continuat prin implementarea altor funcționalități cerute ale aplicației : istoricul și statisticile unui utilizator, precum și statistica generală a clasamentului de pe site. În primă fază
        am creat view-urile celor două pagini, urmând ca după aceea să implmentăm modul în care preluăm informațiile necesare și le prelucrăm, pentru ca ulterior să le
        afișăm utilizatorilor.
    </li>
    <li>
        Crearea funcționalităților mai sus menționate a necesitat și implementarea unui mod de a exporta datele, astfel am creat script-uri JavaScript care folosesc librăria externă jsPDF și
        care poate îndeplini aceste sarcini, iar utilizatorul să poată descărca statisticile oferite de site doar prin apăsarea unui buton.
    </li>
    <li>
        Un alt detaliu implementat a fost reprezentat de adăugarea de evidențiere de sintaxă în cadrul editoarelor din paginile de creat, editat și rezolvat exerciții, lucru
        pe care l-am îndeplinit prin utilizarea unei librării externe, respectiv highlightJS.    
    </li>
    <li>
        Ultima funcționalitate implementată a fost cea care se ocupă de administrarea realizărilor obținute de un utilizator. Pentru aceasta, am discutat și am căutat resurse
        artistice externe care să ilustreze diferite realizări, recurgând la descărcarea de imagini gratuite, a căror autori vor fi menționați în documentația proiectului. 
        Așadar, am hotărât ca în final să avem 15 realizări diferite, care să stimuleze atât crearea de exerciții bune și rezolvarea acestora cât și motivația utilizatorilor de a obține realizări.    
    </li>
    <li>
        După ce am finalizat de implementat toate funcționalitățile am testat fiecare componentă a proiectului pentru a detecta eventuale nereguli. Astfel, am corectat fiecare
        problema depistată care nu a fost găsită în etapele intermediare de testare.
    </li>
    <li>
        Ultima etapă a dezvoltării proiectului a presupus refactoring-ul codului, pentru a îmbunătăți calitatea acestuia, a-l face mai lizibil și mai eficient.
    </li>
</ul>
</body>
</html>